Il Cliente prende atto che il servizio DRITTAINDIRITTO viene offerto dal 
CENTRO STUDI BOCCELLA di Pasquale Boccella, via San Gregorio VII n.8, 84091 Battipaglia (sa), p.i. 04929920652, C.F. BCCPQL80R12H703Z (di seguito solo CSB) attraverso la rete internet e quindi con le modalità descritte online, alle seguenti condizioni: 

1)Oggetto.
Le presenti Condizioni Generali di Contratto (diseguito, CondizioniGenerali) disciplinano le modalità e di termini con cui il CSB, fornisce al Cliente il servizio DRITTAINDIRITTO. Il servizio comprende una o più tra le seguenti prestazioni con le caratteristiche tecniche e le condizioni economiche proprie del singolo pacchetto/offerta prescelto dal Cliente, come individuato nel modulo di ordine di richiesta di attivazione del servizio compilato ed inoltrato online dal medesimo: 
-Guida pratica al diritto d'autore 
-Apposizione di marca temporale 
-Consulenza legale telematica sui procedimenti di marcatura ovvero consulenza mail limitata alla sola tutela giuridica, apposizione e validità della marcatura temporale. 

Eventuali ulteriori prestazioni rispetto a quelle stabilite nell'offerta potranno essere fornite solo dopo specifica richiesta. CSB fornisce servizi sia gratuiti che a pagamento. Il compenso è determinato dalla tipologia del pacchetto prescelto. 
Tutti i servizi offerti sono accessibili dall'utente che ha la libera facoltà di accedervi, purché essi siano attivi al momento del loro utilizzo. 

2)Conclusione e durata. 
La trasmissione online al CSB del modulo online, compilato ed accettato in ogni sua parte con le procedure previste per la conclusione dei contratti online, costituisce integrale accettazione da parte del Cliente delle presenti Condizioni Generali nonché del contenuto dei documenti, delle norme, delle disposizioni e delle procedure da esse richiamate, anche se indirettamente. Pervenuto il pagamento del corrispettivo richiesto ,il sito si obbliga a far pervenire all'utente,entro il termine massimo di 3 giorni dal pagamento l'adempimento della prestazione. 
La ricezione dei file con l'annessa costatazione del perfezionamento del contratto è garantita dalla apposizione della firma digitale 

3) Servizi offerti dal CSB 
I servizi e pacchetti del CSB vengono distribuiti con le modalità e nelle condizioni in cui si trovano alla data della richiesta di attivazione, come pubblicati sul sito drittaindiritto.it nell’apposita sezione dedicata all'argomento, cui si rinvia integralmente, che il Cliente, accettando le presenti Condizioni Generali, dichiara esplicitamente di conoscere ed accettare. 

-MARCATURA TEMPORALE 
Con particolare riferimento al servizio di marcatura temporale offerta al Cliente, quest’ultimo prende atto ed accetta che i file saranno conservati per 15 (quindici) giorni; trascorsi i termini sopra indicati, i file saranno eliminati automaticamente ed il Cliente non potrà recuperarli. Il Cliente, pertanto, solleva il CSB,ora per allora, da qualsiasi responsabilità in riferimento alla perdita dei file sopra indicati, a qualsiasi causa dovuta. 
Il Cliente prende atto che i servizi di cui al presente contratto, sono caratterizzati da una tecnologia in continua evoluzione, pertanto CSB si riserva la facoltà di modificare la funzionalità dei servizi qualora ciò sia reso necessario dall'evoluzione tecnologica dei servizi stessi e dalle modalità con cui gli stessi sono acquisiti dal CSB e forniti al Cliente. Chiunque abbia partecipato alla realizzazione, alla produzione o alla fornitura dei servizi di CSB non può essere ritenuto responsabile per qualsiasi danno diretto o indiretto connesso all'impiego illegittimo della marcatura temporale , o dall'interruzione del funzionamento della stesso. 

-CONSULENZE TELEMATICHE 
Con particolare riferimento al servizio di consulenza legale mail,nel pacchetto servizi offerto da dritta in diritto è da ritenersi inclusa, solo la consulenza inerente alla tutela, apposizione e validità giuridica della marcatura temporale. Le consulenze che il CSB fornisce,tramite i suoi avvocati e dietro richiesta dell'utente sono consulenze giuridiche in forma generale ed astratta. Il sito si riserva di avvalersi di professionisti esterni allo studio, regolarmente iscritti ad albi professionali. Questi rispondono singolarmente di eventuali inesattezze o negligenze nella consulenza prestata. 
Il servizio di consulenza è a pagamento, escluso il novero dei casi inserito nei pacchetto acquistato.
Il costo di ogni consulenza non incluso in un pacchetto servizi è comunicato all'utente entro 48 ore dall'invio al sito del quesito ed è stabilito in conformità delle vigenti tariffe professionali. Tale costo varia altresì in funzione della complessità e/o difficoltà del quesito proposto e del tempo impiegato nello svolgimento dello stesso;esso è fornito al netto di I.V.A. 
La consulenza viene prestata,sulla base delle mere indicazioni dell'utente e non esime lo stesso dal rivolgersi ad un legale di fiducia. 
L'utente accetta che il CSB,determini a suo insindacabile giudizio,i singoli casi in cui non possa essere data risposta al quesito. Detti casi sono a titolo esemplificativo e non esaustivo: 
- incomprensibilità del quesito; 
- la contrarietà dell'oggetto a norme imperative,all'ordine pubblico e al buon costume; 
- la non inerenza ovvero incongruenza o difformità rispetto alle materie trattate da DRITTAINDIRITTO.iT ; 
- la mancata esecuzione dell'incarico anche per rifiuto da parte del professionista all'uopo indicato del CSB; 
- l’impossibilità da parte del professionista incaricato di svolgere l'incarico nell'arco di 72 ore 
CSB invierà, comunque,all'utente,e-mail o fax di avviso di rifiuto consulenza,entro 48 ore dal termine qui innanzi.

4) Obblighi del Cliente. 
-A1.L'utente garantisce: 
a)la veridicità di tutti i dati forniti; 
b)di non utilizzare il servizio per effettuare comunicazioni che arrechino danni o turbative alla rete o a terzi utenti o che violino le leggi o i regolamenti vigenti; 
c)di non immettere in rete attraverso i servizi resi dal sito,materiale che violi il diritto d'autore o altri diritti di proprietà intellettuale o industriale; 
d)di non servirsi o dar modo ad altri di servirsi del sito per danneggiare,violare o tentare di violare le norme sul diritto alla privacy; 
e)di non immettere in rete informazioni che possano presentare forme o contenuti di carattere pornografico, osceno, blasfemo, razzista, diffamatorio; 
f)di non consentire l'utilizzo,a qualsiasi titolo,dei servizi offerti dal sito,a terzi non espressamente autorizzati. La responsabilità di tali soggetti è a carico dell'utente; 
g)la protezione dei propri sistemi informatici da intrusione di terzi o da virus; In caso di violazione degli obblighi sopra indicati,il sito declina qualsiasi responsabilità derivante dall'uso improprio od illegittimo dei servizi o contenuti da parte dell'utente. 
Il sito potrà sospendere l'erogazione dei servizi e risolvere il contratto concluso con l'utente,con preavviso di almeno 48 ore. 
L'utente si obbliga a manlevare e ad mantenere indenne il sito ed i suoi avvocati da ogni perdita,danno,responsabilità,costo o spesa,derivanti da ogni violazione di disposizioni contenute in norme di legge o contenute nel presente contratto. 
L'utente si obbliga altresì : 
- A non utilizzare i servizi del CSB per violare, contravvenire o far contravvenire in modo diretto o indiretto alle vigenti leggi dello Stato italiano. 
-Ad accettare e osservare le norme di buon uso delle risorse di rete, contenute nel documento "Netiquette", pubblicate sul sito web della Naming Authority Italiana (http://www.nic.it), Qualora il Cliente contravvenga anche ad uno soltanto dei suddetti divieti il presente contratto dovrà ritenersi immediatamente risolto di diritto, ai sensi e per gli effetti dell’Art. 1456 c.c. con facoltà del CSB di chiedere il risarcimento degli eventuali danni subiti/subendi. Il Cliente si impegna a mantenere riservate e a non comunicare a terzi login e password che gli permettono di accedere ai servi, inoltre si impegna ad informare il più tempestivamente possibile il CSB dello smarrimento o perdita di riservatezze delle stesse, comunque rimanendone responsabile fino al momento dell'avvenuta comunicazione scritta. Il Cliente è tenuto a comunicare tempestivamente ogni variazione a quanto reso noto all'atto della sottoscrizione del servizio , in difetto della sopra citata comunicazione il CSB si riserva il diritto di sospendere, con effetto immediato, il servizio.

5) RESPONSABILITA' 
L'utente si assume ogni responsabilità ed onere circa il contenuto e le forme delle comunicazioni realizzate attraverso l'utilizzo dei servizi forniti dal sito. 
Il sito o i suoi avvocati non saranno responsabili sia verso i propri clienti che verso terzi per ritardi, cattivo funzionamento, sospensione e/o interruzione nell'erogazione dei servizi causati da: a) forza maggiore o caso fortuito; b) manomissione o interventi su servizi o sulle apparecchiature effettuati dal cliente o da terzi non autorizzati dal CSB; c) inconvenienti tecnici o congestioni di rete; d) errata utilizzazione dei servizi da parte del Cliente; e) malfunzionamento o non conformità degli apparecchi di connessione di cui il Cliente si è dotato. Inoltre restano sempre possibili interruzioni tecniche dei servizi dovute a guasti e malfunzionamenti delle macchine e dei software, siano essi di proprietà del CSB che dei suoi fornitori. In tal caso il cliente nulla avrà da pretendere come risarcimento. E'fatto esplicito invito ai clienti a non usare i servizi per attività od operazioni che possano causare danno economico al cliente stesso. La natura stessa dei servizi internet non consente di dare alcuna garanzia sulla raggiungibilità dei siti web. 
Chiunque abbia partecipato alla realizzazione, alla produzione o alla fornitura dei servizi di CSB non può essere ritenuto responsabile per qualsiasi danno diretto o indiretto connesso all'impiego illegittimo della marcatura temporale , o dall'interruzione del funzionamento della stesso. Il sito si riserva di modificare le caratteristiche funzionali dei servizi dandone pronto avviso nelle pagine dello stesso..La riproduzione,la diffusione,la pubblicizzazione,la divulgazione a terzi,in tutte le loro forme,di pareri,consulenze,leggi contratti,massime,schemi di contratto e quant'altro fornito dal sito,sono vietati. 

6) Diritto di recesso e risoluzione del contratto 
Il cliente ha diritto di recedere dal presente contratto nei tempi e nei modi stabiliti all'art.5 del D.lgv.n.185 del 22.5.1999 entro dieci giorni dalla richiesta del servizio. 
Il cliente è comunque a conoscenza ed accetta che, in considerazione del fatto che i servizi offerti sono di carattere personalizzato, il diritto di recesso non potrà essere esercitato una volta che il servizio sia stato reso. Resta salva ed impregiudicata la facoltà del cliente di recedere dal contratto nel caso in cui il servizio non vada a buon fine per causa imputabile al consulente, così come stabilito al punto 5) comma 2 delle presenti condizioni di contratto. 
Il diritto di recesso si esercita con l'invio, entro il termine previsto, di una comunicazione scritta mediante lettera raccomandata con avviso di ricevimento al CSB specificando la tipologia del servizio acquistato con la rispettiva data di acquisto. La comunicazione può essere inviata, entro lo stesso termine, anche mediante telegramma, telex e fac-simile, a condizione che sia confermata mediante lettera raccomandata con avviso di ricevimento entro le 48 ore successive. 
L'inadempimento di uno degli obblighi posti a carico dell'utente del presente contratto costituirà violazione grave degli accordi contrattuali e darà facoltà al CSB di recedere unilateralmente e con effetto immediato dal contratto inviandone prontamente comunicazione all'utente, anche a mezzo fax,telegramma o equipollente. E' fatta salva ogni azione di rivalsa.

7) MODIFICA DELLE CONDIZIONI GENERALI 
Le condizioni generali di contratto,così come indicate nel presente sito,potranno essere modificate per giustificati motivi ,quali esigenze organizzative,ragioni di sicurezza,evoluzioni tecnologiche,nuove normative. Tali modifiche saranno portate a conoscenza dell'utente mediante pubblicazione sulle pagine del sit o 

8) Decreto Legislativo n. 196/2003. 
I dati personali forniti dal Cliente a CSB direttamente o indirettamente sono tutelati dalla Decreto Legislativo n. 196/2003, recante disposizioni a tutela delle persone e degli altri soggetti rispetto al trattamento dei dati personali, e pertanto saranno utilizzati per l'integrale esecuzione del contratto e per gli adempimenti previsti dalla legge o richiesti dalle competenti Autorità. 

9) STAMPA DEL CONTRATTO E CONSERVAZIONE 
L'utente si obbliga a stampare il presente contratto,unitamente alla informativa sulla privacy ed alla normativa sull'eventuale diritto di recesso ed a custodirli dopo averli sottoscritti. 

10) MODALITA' DI PAGAMENTO 
Il pagamento del corrispettivo richiesto per l'erogazione dei servizi richiesti potrà avvenire con: 
A)carta di credito tramite sistema PayPal. 

11)Fatturazione 
La fattura per la prestazione erogata, verrà inviata a mezzo e-mail o posta ordinaria all'indirizzo fornito dal richiedente. 

12) FORO COMPETENTE 
Per tutte le controversie che dovessero insorgere dall'interpretazione,esecuzione e validità del presente contratto,sarà competente in via esclusiva il foro di Salerno 

13) Disposizioni finali. 
a) I rapporti tra CSB ed il Cliente stabiliti dalle presenti condizioni di contratto non possono mai essere intesi come rapporti di compravendita ,collaborazione o associazione o altri contratti simili o equivalenti. b) E’fatto divieto al Cliente, salvo che non sia specificatamente approvato per iscritto da CSB di inserire clausole aggiuntive o postille e/o modificare il presente contratto in alcun modo. c) L’eventuale nullità, annullabilità o inefficacia di una o più clausole delle presenti Condizioni Generali di Contratto non si estenderà alle restanti clausole. d) Tutte le comunicazioni al Cliente, relative al presente rapporto contrattuale, potranno essere effettuate a mano, tramite e-mail, a mezzo lettera raccomandata a.r. e/o posta ordinaria oppure a mezzo telefax. e) Per tutto quanto non contemplato nelle presenti Condizioni Generali di Contratto, le Parti fanno espresso rinvio alle disposizioni di legge. 
